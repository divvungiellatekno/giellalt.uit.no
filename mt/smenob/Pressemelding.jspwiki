
Giellatekno lanserer i dag et program for maskinoversetting fra nordsamisk til norsk.

Programmet er tilgjengelig via internett og gratis å bruke. Det støtter maskinoversetting av nettsider (lim inn url), av dokumenter (last opp dokument) og av tekst (skriv inn tekst og få det oversatt umiddelbart).

Systemet kjenner igjen ca. 94% av ordene i nordsamisk tekst, mwn vil gi dårligere resultat hvis input inneholder mange skrivefeil, eller er skrevet uten nordsamisk tastatur. Den norskspråklige teksten er av variabel kvalitet, og ikke egnet til publisering uten retting, men den er fullt forståelig, og programmet egner seg dermed godt for den som vil forstå innholdet i den nordsamiske teksten. 
